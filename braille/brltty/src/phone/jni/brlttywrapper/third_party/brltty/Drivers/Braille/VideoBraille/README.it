Introduzione

Questo è il driver per il display braille Videobraille, distribuito dalla Tiflosoft.
Questo driver funziona SOLO con il modello VB 40 e non funziona con l'aggiornamento PRO 9600.
Potrei eventualmente aggiungere anche il supporto per il modello PRO 9600 se mi fosse richiesto, poiché si tratta solo di qualche breve modifica al codice; non ho implementato ancora il supporto per questo modello semplicemente perché non avrei avuto modo di testarlo.

Implementazione

Questo driver non è perfetto. Ho riscontrato vari problemi relativi soprattutto alla temporizzazione, e ho dovuto implementare una funzione di scrittura che scrive ogni riga due volte sul display braille, non chiedetermi perché: è solo questione di test.
Per implementare il driver, ho contattato direttamente chi ha progettato questo display (Acquistapace) per ottenere della documentazione.

Se volete contattarmi per qualunque problema o suggerimento, il mio indirizzo e-mail è christian_comaschi@libero.it
Però, prima di contattarmi e scrivere che il driver non funziona, controllate che:
- la vostra Videobraille non è PRO 9600 (se lo è e volete il driver, chiedete);
- nel file braille.h LPTPORT è impostato correttamente: 0x378 per LPT1, 0x278 per LPT2,...
Se tutto è giusto, provate a modificare in braille.h i valori VBDELAY, VBCLOCK e VBREFRESHDELAY: questi valori dipendono dalla velocità del computer, devono quindi essere adattati al vostro processore. Non penso che questo sia un buon modo di impostare i tempi di attesa, ma ho voluto rispettare l'implementazione originale, perché quando ho usato altri tipi di temporizzazione ho riscontrato problemi.

Implementazione della funzione taglia/incolla

Ho aggiornato in seguito il driver per implementare la funzione taglia/incolla in questo modo: si seleziona l'inizio di un blocco tenendo premuto uno dei 40 tastini dell'aggancio cursore e premendo Edit; si contrassegna la fine di un blocco tenendo premuto uno dei 40 tastini e premendo Menu.
Il tastino da premere va selezionato come nella procedura di aggancio cursore.
Quindi, per incollare il testo, basta premere contemporaneamente i tasti Attr e Menu.
Per questa implementazione ho dovuto inventare le combinazioni dei tasti perché la funzione copia/incolla non esisteva nel driver DOS originale.
